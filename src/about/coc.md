# Davranış Kuralları {#davranis-kurallari}

## Taahhüdümüz {#taahhudumuz}

Açık ve kucaklayıcı bir ortam oluşturmayı teşvik etme amacıyla, biz katılımcılar ve sorumlular olarak, projelerimize ve topluluğumuza katılımı herkes için tacizden uzak bir deneyim haline getirmeyi taahhüt ediyoruz. Yaş, beden ölçüsü, engellilik durumu, etnik köken, cinsiyet özellikleri, cinsiyet kimliği ve ifadesi, deneyim düzeyi, eğitim, sosyo-ekonomik durum, milliyet, kişisel görünüm, ırk, din, siyasi parti veya cinsel kimlik ve yönelim gibi durumlara bakılmaksızın bu taahhüdü benimsiyoruz. Ancak, din, siyasi parti veya diğer ideolojik bağlılıklar, bu Davranış Kuralları'nda tanımlanan kabul edilemez davranışlardan muafiyet sağlamaz.

## Standartlarımız {#standartlarimiz}

Olumlu bir ortam oluşturulmasına katkı sağlayan davranışlara örnekler:

- Hoş ve kapsayıcı bir dil kullanmak
- Farklı bakış açılarına ve deneyimlere saygılı olmak
- Yapıcı eleştirileri zarif bir şekilde kabul etmek
- Topluluk için en iyisine odaklanmak
- Topluluk üyelerine empati göstermek

Katılımcılar tarafından kabul edilemez davranışlara örnekler:

- Cinselleştirilmiş dil veya görsellerin kullanılması ve istenmeyen cinsel ilgi veya yaklaşımlar
- Trolleme, hakaret/alay içeren yorumlar ve kişisel veya siyasi saldırılar
- Kamuya açık veya özel taciz
- Başkalarının fiziksel veya elektronik adres gibi özel bilgilerini açık izin olmadan paylaşmak
- Profesyonel bir ortamda makul bir şekilde uygunsuz kabul edilebilecek diğer davranışlar

## Sorumluluklarımız {#sorumluluklarimiz}

Proje sorumluları, kabul edilebilir davranış standartlarını netleştirmekten ve kabul edilemez davranışların herhangi bir örneği karşısında uygun ve adil düzeltici eylemleri gerçekleştirmekten sorumludur.

Proje sorumluları, bu Davranış Kuralları ile uyumlu olmayan yorumları, katkıları, kodları, wiki düzenlemelerini, sorunları ve diğer katkıları kaldırma, düzenleme veya reddetme hakkına ve sorumluluğuna sahiptir. Ayrıca, uygunsuz, tehdit edici, saldırgan veya zarar verici olarak görülen diğer davranışlar nedeniyle herhangi bir katılımcıyı geçici veya kalıcı olarak yasaklama hakkına sahiptirler.

## Kapsam {#kapsam}

Bu Davranış Kuralları, hem proje alanlarında hem de bir bireyin projeyi veya topluluğu temsil ettiği kamuya açık alanlarda geçerlidir. Projeyi veya topluluğu temsil etmeye örnekler arasında resmi bir proje e-posta adresi kullanmak, resmi bir sosyal medya hesabı aracılığıyla paylaşım yapmak veya çevrimiçi veya çevrimdışı bir etkinlikte atanmış bir temsilci olarak hareket etmek yer alır. Projenin temsili, proje sorumluları tarafından daha ayrıntılı tanımlanabilir ve açıklanabilir.

## Yaptırımlar {#yaptirimlar}

Taciz edici, rahatsız edici veya başka bir şekilde kabul edilemez davranış örnekleri, topluluk ekibiyle **community@vuejs.org** adresinden iletişime geçilerek bildirilebilir. Tüm şikayetler gözden geçirilecek ve araştırılacak, durumun gerektirdiği şekilde bir yanıt verilecektir. Topluluk ekibi, bir olayı bildiren kişinin gizliliğini koruma yükümlülüğüne sahiptir. Belirli yaptırım politikalarının detayları ayrıca ayrı bir şekilde yayınlanabilir.

Bu Davranış Kuralları'nı iyi niyetle takip etmeyen veya uygulamayan proje sorumluları, proje liderliği tarafından belirlenen geçici veya kalıcı yaptırımlarla karşılaşabilir.

## Atıf {#atif}

Bu Davranış Kuralları, [Katılımcı Taahhüdü][homepage] sürüm 1.4’ten uyarlanmıştır ve şu adreste mevcuttur: https://www.contributor-covenant.org/version/1/4/code-of-conduct.html

Bu davranış kurallarıyla ilgili sıkça sorulan soruların yanıtlarını görmek için: https://www.contributor-covenant.org/faq

[homepage]: https://www.contributor-covenant.org  
